იმისათვის, რომ ორი სტრინგი იყოს ერთმანეთის ანაგრამა, საჭიროა თითოეულ მათგანში სიმბოლოების/ასოების რაოდენობა იყოს თანაბარი, სხვა სიტყვებით ასოების სიხშირეები იყოს ტოლი. მაგალითად abbba და babab ერთმანეთის ანაგრამებია, რადგან ორივე სიტყვაში a და b ების რაოდენობა თანაბარია, შესაბამისად 2 a და 3 b, ხოლო ყველა დანარჩენი სიმბოლოს სიხშირე 0-ია, ანუ შეგვიძლია ვთქვათ, რომ მათი რაოდენობაც ტოლია. სიხშირე - კონკრეტული სიმბოლოს რაოდენობა სტრინგში. santa - a_ს სიხშირე არის 2 და ა.შ

საჭიროა გადავუყვეთ თითოეულ სიტყვას და დავთვალოთ თითოეული სიმბოლოს სიხშირე, ასევე კითხვის ნიშნების რაოდენობაც. სიმბოლოების სიხშირე შევინახოთ 26 სიგრძის მასივში, ხოლო კითხვის ნიშნების რაოდენობა ორ ცვლადში თითოეული სიტყვისთვის. ამის შემდეგ უნდა ვნახოთ სიხშირეები და შევამოწმოთ არის თუ არა შესაძლებელი მოცემული სიხშირეებით ეს ორი სტრინგი ყოფილიყო ერთმანეთის ანაგრამა. თუკი კონკრეტული სიმბოლოს სიხშირე ერთნაირია ორივე სტრინგში, მაშინ ვაგრელებთ იტერაციას, თუ არა მაშინ ვამოწმებთ მათ შორის სხვაობას. მაგალითად თუკი პირველ სიტყვაში ორ-ით მეტი a არის ვიდრე მეორეში, 1 - a?caa, 2 - bac??, ეს ნიშნავს იმას რომ მეორე სიტყვაში უნდა გვქონდეს მინიმუმ 2 ცალი კითხვის ნიშანი რათა a ების რაოდენობა ტოლი მივიღოთ. შესაბამისად ესეთ დროს, ანუ როდესაც სიხშირეები ტოლი არ არის საჭიროა სხვაობა დავაკლოთ კითხვის ნიშნების რაოდენობას იმ სტრინგიდან, რომელშიც სიმბოლოს სიხშირე იყო ნაკლები ანუ ამ შემთხვევაში მეორე სტრინგს(counterB -= freqA[i] - freqB[i]). საბოლოოდ, თუკი, რომელიმე ცვლადი, რომელშიც თავდაპირველი კითხვის ნიშნების რაოდენობას ვინახავდით 0-ზე ნაკლები აღმოჩნდა ესე იგი შეუძლებელია ეს ორი სტრინგი ერთმანეთის ანაგრამა ყოფილიყო. 
